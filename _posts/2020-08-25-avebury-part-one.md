---
title: Avebury Deel 1 - Hoe is het zover kunnen komen?
header:
  image: "/images/avebury1.jpg"
  caption: "Photo by Frans Van Heerden on [**Pexels**](https://www.pexels.com/photo/stone-near-tree-1590511/)"
published: false
tags:
  - Avebury
  - Reisverslag
---

Hierbij wil ik mijn reisverslag van mijn verschillende tripjes naar Avebury wat toelichten. Deze blogposts zullen uit meerder delen bestaan. Hopelijk vinden jullie het tof.

# Een overzicht.
-Wij zien vandaag een gehavend monument waar de mens in woont. Wij mogen al blij zijn dat wij de stenen mogen aanraken, iets wat in Stonehenge zo goed als verboden is. De National Trust beheert de stenen:
1. In Avebury zijn de megalieten onbewerkt. Ze zijn enkel los gehakt uit de bergen, op transport gezet en opgericht. Misschien is dat de reden dat we ze nog mogen aanraken. Dezelfde situatie doet zich voor bij alle stenen henges die veelvuldig verspreid liggen in Engeland en Schotland. Deze kleinere henges liggen meestal onopvallend in het veld. Ze zijn enkel te voet bereikbaar en van een plaatselijke accommodatie is zo goed als geen sprake. Dus eigenlijk is er zo goed als geen controle en men rekent op het gezond verstand van de bezoekers.
2. In Stonehenge zijn de megalieten bewerkt. Ze zijn dus ook los gehakt uit de bergen en op transport gezet. Maar dan zijn ze in een vorm gebeiteld en glad gepolijst en vervolgens zijn ze opgericht. Een verplicht wandelpad ter plaatse zorgt ervoor dat men ze niet kan aanraken. Er is één uitzondering op dit principe en dat is tijdens de nacht van de zomerzonnewende van 21 juni. Het voetpad wordt dan tijdelijk afgebroken en de mensen mogen tot in het hart van de cirkel komen en hun tastzinnen botvieren.
-Dus in Avebury is geen enkele steen ongerept. Allemaal zijn ze betast en bekrast, sommigen horen niet thuis op deze plek omdat er fouten gebeurd zijn tijdens de restauratie. Ik zou er mijn naam niet durven inkrassen ook al zou dat de volgende 1000 jaren amper beïnvloeden. Niet iedereen denkt hier hetzelfde over en de periode van de zomerzonnewende is een kanker. Er is dan wel een controle om de schade te beperken. Maar de rest van het jaar is het toezicht ook hier minimaal en bij nacht en ontij zijn er blijkbaar nog steeds enkelingen die zich geroepen voelen om hun DNA achter te laten.
-De stenen cirkel zelf is 4000 jaren oud, dit zou kunnen overeen komen met zo een 200 generaties. Men heeft kippenboutjes gevonden onderaan de stenen en men heeft de leeftijd ervan bepaald. Vanzelf zijn die boutjes er niet gekomen en enkel op het moment van de oprichting konden zij daar al dan niet gewild terecht komen.
-En ja, er bestaan nog zekerheden:
1. Mensen hebben toen de reusachtige inspanning geleverd om een voor hen belangrijke plek (een heiligdom?) te bouwen. Toevallig zijn die stenen er niet gekomen, het zijn dus geen zwerfstenen uit de ijstijd. Dit heeft bloed, zweet en tranen gekost. Ik wil het niet na doen. Toch zijn er mensen die hier aan twijfelen.
2. Een andere zekerheid is dat de aarde rond is. Heel lang geleden dacht men hier om begrijpbare redenen anders over. Een voortschrijdend inzicht zorgde met de tijd voor onomstootbare bewijzen en het is wat het is. Toch zijn er mensen die hier aan twijfelen, ze hebben zich verenigd in de Flat Earth Association en hun aantal zou nog/terug toenemen.
3. De laatste zekerheid is onze sterfelijkheid hier op aarde. Dit is misschien wel de meest absolute in zijn soort. Wie hier aan twijfelt werd en wordt afgedaan als een zonderling, soms zelfs als een te mijden iemand.
-Als we alleen naar de cirkel kijken dan gaat het over 100 stenen (98 om precies te zeggen). Ze zijn 3 m tot 7 m hoog, 20 ton tot 60 ton zwaar en ze zitten 2 m tot 3 m in de grond. De stenen staan dus in een cirkel met een diameter van ongeveer 350 m. Met de greppel en de wal erbij komen wij aan 400 m. Zij staan dus op ongeveer een 10 m onderlinge afstand.
-Hiervan zijn er momenteel een 30-tal bewaard gebleven.
30% is dus intact, men zegt dat het monument uitzonderlijk goed geconserveerd is. Zoiets zegt men soms ook van een Griekse of Romeinse tempel. Breek zelf van uw eigen woning 70% af en zie wat er overblijft en wat men daaruit nog kan afleiden.*

**Hoe is het nu zover kunnen komen?**
We lopen even de tijdslijn af in afgeronde periodes:
1. Men heeft naar schatting ongeveer 500 jaar aan het monument gebouwd.
2. De eerste 2000 jaren is het monument af, het staat al die jaren te blinken in de zon. De mensen gebruiken het. Hoogst waarschijnlijk verdwijnen er geen stenen. 2000 jaren lang doet de natuur zijn werk. Het kan hevig regenen de ondergrond wordt drassig en de stenen komen scheef te staan, ze hellen over. Er is veel tijd, eventueel kunnen de stenen buiten hun zwaartepunt komen en omvallen. Een lichte aardschok kan helpen, misschien zelfs harde wind. Aardschokken komen voor, ook in onze streken. Statistisch gezien maakt iedereen in zijn leven een lichte aardschok mee. Dus omvallen kan best, scheef komen te staan zeker. Maar het monument blijft compleet. Het monument wordt wel verlaten, mensen trekken weg en gebruiken het niet meer.
3. Dan komen de Romeinen en de volgende 1000 jaren. De Romeinen komen ons de beschaving brengen want wij zijn de barbaren. Zij breken niets af. Zij kunnen wegen bouwen en bruggen en woningen. Zij zien de stenen en laten ze staan, een zekere vorm van respect. Zij beschrijven de stenen maar weten uiteraard niet waarvoor zij dienen. Er loopt een karrenspoor door de cirkel, de plaatselijke bewoners hebben dat uit gemakzucht gemaakt. De Romeinen verbreden dat spoor omdat het in de richting loopt van de stad Bath die door de Romeinen is gesticht. Dan zullen er wel een paar stenen sneuvelen, want de weg moet breed genoeg zijn opdat er twee karren tegelijk kunnen passeren. Zo ontstaat er een kruispunt van wegen, helaas middenin de cirkel want niemand weet nog waarvoor die nodig is. Nu er een weg ligt kunnen er mensen komen, handel bedrijven en een dorpje stichten. Maar ook deze 1000 jaren gebeurt er eigenlijk niets. De natuur blijft wel zijn werk doen, traag maar zeker. Ik geef nog mee dat bomen en hun wortels een vernielend effect kunnen hebben. Een boom die omwaait kan in zijn val een steen meeslepen. Voor alle duidelijkheid, vandaag zijn al die bomen verdwenen en natuurlijke scheuten krijgen geen kans, dat hoort zo bij het algemene onderhoud van de site.
4. Dan gaan we naar de volgende 500 jaren. De stenen worden plotseling vogelvrij verklaard. Er gebeurt van alles:
•	De bijgelovige mensen zien in de cirkel een factor die boze geesten kan aantrekken. Dus men moet de cirkel doorbreken. Stenen worden omgetrokken en verplaatst om het kwade te weren. Plots staan ze dus in de weg. Al in de 14de eeuw zag de kerk deze heidense symbolen als een bedreiging en het is niet onwaarschijnlijk dat de lokale bevolking in die tijd de stenen begraven heeft.
•	Een steen omtrekken kan een voordeel opleveren om bijvoorbeeld een goede fundering te hebben voor een woning. Men graaft een gat vlakbij de steen, voldoende groot en diep en dan trekt men die steen erin. Een operatie van enkele dagen met maar enkele mensen. Hierbij kan er wel eens een “Barber” omkomen. Men weet dat er onder enkele woningen stenen liggen, vergelijk het met een oprit. Trouwens als de mens de steen niet omtrekt dan kan de natuur er ook voor zorgen dat de steen bedekt geraakt met een laagje aarde, we hebben dan wel veel tijd nodig.
•	Stenen kapot kloppen is een sport. Er worden hamers en beitels uitgedeeld om de stenen te lijf te gaan. Een langdurige job maar het kan sneller gaan. Men maakt een groot vuur vlakbij de stenen en als de steen heel warm is dan overgiet men hem men veel water. De steen barst en het kapot kappen wordt versneld. De stenenfragmenten worden dan gebruikt als bouwmateriaal en het is moeilijk om dat te achterhalen waar die dan precies terecht zijn gekomen. Dit is ongetwijfeld de grootste vernieling die onomkeerbaar is en 500 jaren is lang .
•	Verenigingen in de buurdorpen vieren hun jubileum en als kers op de taart mag er toch geen steen ontbreken. Dus stenen worden gestolen en elders opnieuw opgericht met een kleine plechtigheid. Men weet zeker dat dit ooit gebeurd is, want de stenen zijn teruggekomen tijdens de restauratie.
•	Dus de mens, vrij van God en gebod vernielt eigenhandig wat hijzelf heeft opgericht. Het is ons noodlot.
5. Dan komen de laatste 500 jaren. Men begint te beseffen dat er iets gaande is. Men doet metingen, geleerden buigen zich over het probleem, het besef groeit dat er iets moet gebeuren. De koning geeft subsidies. Men begint te restaureren, amateuristisch. Stenen komen op de verkeerde plaats terecht of op de juiste plaats maar dan wel verkeerd opgericht. Iedereen weet plots waar men nog een steen kan recupereren. Vandaag wordt er geen enkele steen meer opgericht, ook al weet men die liggen. Er zijn al teveel fouten gebeurd en de puzzel is te moeilijk. Misschien brengt de tijd raad?
![](/images/Avebury cirkel bewerkt.jpg)
**Tot slot.**
-Niemand zou ooit Avebury bezoeken als daar die stenen niet stonden. Mensen worden gelokt door de onduidelijkheid en de geheimzinnige achtergrond. Anderen komen voor hun persoonlijk gewin want volgens de wichelroedelopers komen er veel energielijnen samen en is de plek een oplaadpunt voor het brein. Wie zoekt vindt wel een reden om te komen.                                                                                     
-Voor de rest is Avebury piepklein, een paar tientallen huizen, een paar honderdtallen mensen. Er is een kerk, een kerkhof, een abdij waar nu het museum is in onder gebracht. Er is een winkel met souvenirs. Er is een herberg, The Red Lion, in het midden van de cirkel. Het zou er spoken. Hier slapen is een exclusiviteit met ooit een wachtlijst van 2 jaar.
-Op sommige zomerdagen/zomernachten is de schaamte van groepjes mensen ver zoek. En dan zijn er nog de auto’s/vrachtwagens die door de cirkel trekken, ze ontheiligen de plek.
-Vast staat dat de mens ongeveer 500 jaren na Avebury begonnen is aan de bouw van de Sarsencirkel van Stonehenge. Voor beide monumenten bestond er toen de spirit voor. Maar wij weten helaas nog altijd niet goed wat die spirit uiteindelijk betekende. De mensen waren toen niet sterker dan nu, maar ze voelden zich wel verenigd onder een deskundige leiding in het project. Alleen al hiervoor ben ik volgens mij veel te laat geboren. Gelukkig heeft ook mijn levenstijd zijn voordelen.
